# Biblioteki do budowy API w Pythonie

1. Wiemy już czym jest API, to teraz zobaczmy w czym możemy zaimplementować nasze API i też chciałbym krótko omówić dlaczego wybrałem to a nie inną bibliotekę.
2. Jak sami doskonale wiecie ze swojego doświadczenia, bibliotek jest mnóstwo i są cały czas tworzone, ale tylko kilka z nich jest popularnych i szeroko stosowanych na codzień.
3. W ramach budowy API możemy wyróżnić 5 bibliotek:
	1. Django - najbardziej popularny framework do tworzenia API i też zarazem dający najwięcej możliwości, co też powoduje, że sam pakiet w sobie jest duży w porównaniu do pozostałych. Powiem szczerze, że nigdy do tej pory nie spotkałem się z tym, żeby ktokolwiek wdrażał modele MLowe korzystając z Django. Z bardzo prostej przyczyny - Django jest bardzo dużym frameworkiem, dostarcza model [[ORM]] i opiera sie o koncept [[MVC|Model View Controller]] dlatego stosowany jest do budowy naprawde skomplikowanychi dużych serwisów, głównie typu [[CRUD]]. I dlatego też nie widze nikogo aby ktoś tego używał do budowy serwisów API do modeli ML, bo to jest po prostu overkill - jak strzelanie z armaty do komara.
	2. Pyramid - Pyramid jest troche lżejszy i nie dostarcza tak dużej ilości komponentów jak Django, ale podobnie jak on stosowany jest do budowy naprawdę dużych systemów/serwisów i też nie spotkacie go w przypadku budowy API do modeli. 
	3. Flask - z Flaskiem z kolei możecie się spotkać podczas budowy API do modeli. Jest to bardzo lekka biblioteka, dostarczająca podstawowych funkcjonalności do budowy API. Początkowo to ta biblioteka była wybierana najczęściej przy budowie API do modeli ze względu na swoją prostotę, łatwość i dostarcza wszystkiego co było potrzebne do budowy API. 
	4. FastAPI - podobnie jest z FastAPI, troche "cięższa" biblioteka niż Flask bo dostarcza więcej możliwości w ramach podstawowego pakietu, ale jest nawet prostsza i przyjemniejsza niż Flask w budowie API. 
	5. Litestar - nowość, którą warto obserwować, jest oparta o tą samą bilbiotekę pod spodem (Starlette), na której bazuje FastAPI, więc przejście z FastAPI na Litestara jest proste. Dlaczego wspominam o tej bibliotece? Powiem na samym końcu.

My w ramach kursu będziemy uczyć się budować API w bibliotece FastAPI, z kilku powodów:
1. Świetna dokumentacja, jest wiele rozwiązań już gotowych w FastAPI tak po prostu od ręki jak sie sami o tym przekonacie. W dodatku cała masa pluginów do niego rozszerzających funkcjonalności. Ale to może być dla Was słabszy argument, no bo to samo możnaby powiedzieć o Flasku.
2. Natomiast główną zaletą FastAPI jest to, że jest ona oparta o ASGI, a Flask o WSGI. Ten temat jest już tematem zaawansowanym i to będziemy omawiać dopiero w punkcie poświęconym asynchroniczności w API. Natomiast to co teraz mogę na ten temat powiedzieć to to, że FastAPI jest w stanie przetwarzać znacznie więcej zapytań w tym samym czasie niż API stworzone we Flasku, co jest bardzo istotne w kontekście dużego użycia API. W przypadku API do modelu szybkość przetwarzania request jest bardzo ważne i to jest główny argument za wyborem FastAPI.
3. W dodatku FastAPI ma dodatkowe funkcjonalności, których brakuje we Flasku jak: tworzenie automatycznej dokumentacji na podstawie kodu Pythonowego, walidacja danych wejściowych dzięki integracji z moim daniem jedną z najlepszych bibliotek w pythonie czyli pydantic - przekonacie sie o tym w trakcie implementacji API. 
4. No i dodatkowy argument to argument z rynku pracy - przyglądając się ofertom na Inżynierów ML i AI, przeważnie w punktach poświęconych API jest wspomniany FastAPI. I w rzeczywistości tak jest, że przeważnie API do modeli budowane jest w FastAPI ze względu na argumenty które Wam podałem, ale najważniejszym z nich jest fakt, że FastAPI jest obecnie najszybszym frameworkiem, a to jest kluczowe w serwisach z modelami ML.
5. Wspomniałem też o Litestar, ale bardziej jako ciekawostka. Ja sobie obserwuje jak ta biblioteka się rozwija, dlatego, że jest to biblioteka oparta też o biblioteke Starlette tak jak FastAPI więc ma wszystkie jej cechy. Ale plusem Litestara jest to, że nad nią pracuje zespół a nie jedna osoba. Bo ciekawostką o FastAPI jest fakt, że biblioteką zarządza dosłownie tylko i wyłącznie jedna osoba - [Tiangolo](https://tiangolo.com/). To też jest podstawowy zarzut kierowany wobec FastAPI. Także zobaczymy, czy uda się Litestarowi wyprzeć FastAPI z rynku :)